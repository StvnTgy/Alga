				Kollokvium feladat
				OKTV 2017/18 3. forduló 1. feladat
				Csatornák
				
A feladat leírása: 
https://mester.inf.elte.hu:8181/faces/leiras.xhtml?jfwid=0635c4027bfa280d7869ba455631:4

Egy város csomópontjait csatornahálózat köti össze. Ismerjük az egyes csatornák szélességét. Egy
vállalkozás Egy vállalkozás A csomópontból B csomópontba szeretne hajóval árut szállítani, a lehető legszélesebb hajóval.
Ha több útvonalon is haladhatnak ilyen széles hajóval, akkor a lehető legkevesebb csatornán át haladó útvonalat választják. A-ból B-be biztosan el lehet jutni.
Készíts programot, amely megadja legszélesebb hajó szélességét, amely alkalmas a feladatra és az ehhez minimálisan bejárandó csatornák számát!

Az input első sorában meg van adva a csúcsok(csomópontok) száma, élek(csatornák) száma a kezdőpont és a végpont sorszáma.
Ezután annyi sor következik, ahány él van, minden élhez 3 integer tartozik: kezdőpont, végpont, (a csatorna) szélesség.

A standard kimenet első sorába a legszélesebb hajó szélességét kell írni, amellyel a szállítás
A-ból B-be megoldható! A második sorba egy ilyen szélességű hajóval megteendő út minimális
hosszát kell írni!

A megoldás magyarázata
Az élek beolvasása során egy graph nevű dictionary-t hozunk létre, amiben redundánsan minden csúcsnál nyilvántartjuk a hozzátartozó élek listáját.
Egy gyorsítási próbálkozás volt, hogy ne akarjunk visszajutni a kezdőpontba, azért más csúcsoknál ne tartsuk nyilván a kezdőpontot mint szomszédot illetve
hogy a végpontból ne akarjunk továbbmenni, így itt nem szükséges szomszédokat nyilvántartani, de ez végül nem bizonyult lényegesnek.

A megoldás két lépésből áll:
1, A legnagyobb elérhető szélesség megkeresése
2, A legalább a kapott szélességgel rendelkező éleken keresztül a legrövidebb út megtalálása a kezdőpontból a végpontba.

Mindkettő egy módosított Dijkstra algoritmus.
1, Az első esetében nincs különösebb jelentősége a heapq használatának, ott egy deque adatszerkezet is hasonló eredményre vezetett volna.
Mivel ott minden lehetőséget meg kell vizsgálni, teljes bejárást kell végezni ahhoz, hogy kiderítsük, hogy mi a lehető legnagyobb szélesség.
A priority_queue-t a start csúccsal inicializáljuk. Azért rakunk bele negatív értéket, mert a Pythonban ez egy min_heap vagyis a minimum elemek könnyen elérhetőek,
de igazából ennek csak a 2, lépésben van jelentősége. És mivel negatív értéken tartjuk nyilván a heap-ben a kapacitást, ezért a feldolgozáshoz, összehasonlításhoz előbb az ellentettjét kell venni.
Majd, amikor a heappush-t csinálunk, akkor szintén ellentett értéket tárolunk el. De a lényeg az, hogy megvizsgáljuk a csúcsokat, hogy mi az a legnagyobb szélesség (capacity), amivel el tudunk oda jutni.
És ha az addiginél nagyobb capacity-vel is megközelíthető (if new_capacity > capacities.get(neighbor, 0):), akkor lecseréljük a capacities dictionary-ben nyilvántartott értéket az újra.
A vizsgálat akkor ér véget, ha a teljes összefüggő részgráfot bejártuk. A maximális szélesség a max_cap = capacities[end] érték.

2, A második lépés egy legrövidebb út keresés (minden út súlya 1-nek tekinthető), azzal a módosítással, hogy csak az 1, lépésben megtalált szélességnél nagyobb éleket használhatjuk.
Ez a bejárás azonnal véget ér, ha eljutunk a végpontba. Itt van jelentősége a heap-nek, hogy mindig a legkisebb távolságértékkel rendelkező csúcsokat vizsgáljuk először.

Megjegyzés: azt tapasztaltam, hogy Mester valami miatt nem szereti a függvényeket, legalábbis, amikor függvényekre voltak bontva a lépések, akkor futási hibát adott vissza.
Így, hogy kevésbé strukturált a kód, átment a Mester tesztjén max. pontszámmal.
